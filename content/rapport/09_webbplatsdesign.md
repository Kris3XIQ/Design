---
---
Webbplatsdesign
=========================
Urval
-----------------------
Jag har valt att titta på online webbshoppar, framförallt med inriktning på teknik. Mitt resonemang kring just den kategori är då de hemsidorna har som mål att försöka tala till kunden och hela tiden göra sina varor så lockande som möjligt. Enligt mitt tycke så spelar en bra webbplats en stor roll i huruvida kunden kommer att spendera länge på hemsidan och gå igenom diverse sortiment. Ifall en hemsida är jobbig för ögonen, inte fungerar som den ska, tar för lång tid att ladda eller annat störande så kommer ingen vilja återvända. Det jag har valt att titta på är själva layouten på hemsidorna, valet av färger samt typografi och även om det finns en balans mellan elementen.
De hemsidor jag har valt att titta på är: <br>
[NetOnNet](https://www.netonnet.se/) <br>
[Inet](https://www.inet.se/) <br>
[Komplett](https://www.komplett.se/)

Resultat
-----------------------
<b>NetOnNet</b><br>
<br>
<u>Design på hemsidan</u><br>
Direkt när jag navigerar mig in på hemsidan så möts jag av en himla massa bilder mot en vit bakgrund. På toppen av hemsidan finns en lättillgänglig navbar i, vad som har blivit, NetOnNets ikoniska ljusblåa färg. Fortsätter jag sedan att scrolla nedåt så är det väldigt mycket samma upplägg, med liten skillnad på en sido-scroll som visar upp aktuella nyheter. I botten av sidan är en ganska standard footer med den information som användaren kan komma att behöva vid kontakt osv. <br>
Angående designen på hemsidan så syns det tydligt att NetOnNet är en online webshop då vi direkt på första sidan möts av en barrage av bilder på alla deras erbjudanden. Den ljusa bakgrunden som i detta fall är #f4f4f4 gör så att bilderna sticker fram mera då bakgrunden inte tar ens uppmärksamhet alls då den är så pass diskret. Jag kan tänka mig att upplägget på väldigt många webbshoppar har samma princip. I mån om att få sina produkter att sticka ut mer och bli mer lukrativa så vill dem inte ha en bakgrund som tar användarens uppmärksamhet. För att vidareutveckla just angående produkter så har NetOnNet på deras förstasida också använt sig utav en slideshow, ett smart knep där de arbetar med rörelse i, återigen, i ett försök att fånga användarens uppmärksamhet. Vi har en tendens till att reagera och snappa upp rörelser och en slide-show är ett utmärkt sätt att sno ens uppmärksamhet. På första sidan så finns det en klar balans mellan elementen där varje bild är lika stor och i nivå med varandra, där de olika containers arbetar med varandra. Slide-showen är tydligt balanserad med kategorier till höger sida, med veckans klipp osv.<br>
Fonten på NetOnNet är genomgående "Open Sans",sans-serif, precis som de andra tre hemsidorna som jag har valt att analysera så verkar det inte som att det är där dem lagt sitt fokus. De verkar istället lägga fokus på bilderna, layouten och lätt-tillgängligheten av deras produkter. Produkterna ska "poppa" ut och vara huvudfokuset på hemsidan, något som jag tycker fonten hjälper till med då den istället bara "är där", utan att vara för mycket eller för distraherande.

<b>Inet</b><br>
<br>
<u>Design på hemsidan</u><br>
På Inet's första sida så påminner det en hel del om föregående webbplats, NetOnNet. Det finns en klar förekomst av en massa bilder på deras aktuella produkter, framförallt produkter som det är extrapris på. Bilderna och deras produkter fortsätter sedan hela vägen ned till footern, inga konstigheter där. Men, för att återgå till högst upp på front-pagen så har vi i balans bilderna i mitten även en sido-navbar, något som är intressant då vi på de andra webbplatserna i denna undersökning har en top navbar. Fortsätter vi ytterligare lite till vänster har vi en bild på deras mest lukrativa kampanj, ett smart drag för att verkligen göra det synligt till användarna så fort de navigerar sig in på hemsidan. Till skillnad mot NetOnNet så har vi på Inet en icke rörlig slideshow, i den mån att du manuellt måste klicka dig vidare till nästa slide istället för att det sköts automatiskt som på NetOnNet. Det verkar ändå som att majoriteten av hemsidor som har produkter de vill sälja eller belysa väljer att använda sig av rörliga slideshow, vilket jag också förstår. Jag var inne på de i tidigare stycke i min analys kring NetOnNet, en rörlig slideshow har som uppgift att verkligen fånga användarens uppmärksamhet och gör det på ett bättre sätt än vad en stillbild gör. <br>
Vad gäller färgerna på hemsidan så är den väldigt snarlik NetOnNet i den mån att de väljer att lägga fram en hel del bilder som visar upp produkten i kontrast mot en ljus #fff bakgrund. På hemsidan har de också en klar röd accentfärg, något som är smart och verkligen påminner oss någonstans i bakhuvudet att det är Inet vi är inne på. Jag tror att det är ett medvetet val att låta accentfärgen matcha deras logo på snarlikt sätt som NetOnNet gör med deras ljusblå accentfärg.<br>
Det finns en klar balans mellan de olika bilderna på hemsidan där alla element ligger i linje med varandra istället för huller-om-buller, något som verkligen underlättar för oss användare samt gör det mer lättsamt att vara inne på hemsidan under en längre tid. Då jag kan tänka mig att målet är att hålla oss intresserade så länge som möjligt så är det viktigt att layouten och stilen på hemsidan inte är tröttsam.<br>
På Inet använder dem sig av Open Sans,Helvetica Neue,Helvetica,Arial,sans-serif - så ett par fonter om vi jämför med de andra två. Dock så är det väldigt basic fonter som återigen understryker det jag sade tidigare. Jag tror att det är ett medvetet val i syfte att inte sno besökarens uppmärksamhet från det som spelar roll, nämligen i detta fall deras kampanjer och produkter.

<b>Komplett</b><br>
<br>
<u>Design på hemsidan</u><br>
Direkt på Kompletts frontpage så möts vi av ett bekant upplägg, en rad med bilder i kontrast mot en ljus bakgrund. Jag har redan varit inne på vad jag anser vara syftet bakom det så i ett försök att inte upprepa mig själv så hoppar jag vidare till nästa del. Detsamma gäller deras slideshow, den påminner väldigt mycket om NetOnNets med den rörliga aspekten. Som jag var inne på i tidigare stycke så anser jag definitivt att en rörlig slideshow gör ett mycket bättre jobb med att fånga ens uppmärksamhet. Till skillnad mot Inet så har vi dock om vi scrollar ned lite variation i upplägget. Raderna med produkter skiljs åt av en mittsektion där månadens deal dyker upp, för att sedan efter det återgå till rader med produkter igen för att avslutas med en standard footer.
Om vi ska prata lite färgschema så är det ändå genomgående akromatiskt med en gul nyans (#fbc400) som accentfärg. Det blir väldigt trevligt att titta på när hemsidans färgschema överlag är relativt enkelt med att det ändå finns en röd tråd, en färg som är "deras", vilket i detta fall är den gula nyansen. Något som är intressant och som jag inte tror är en tillfällighet är att deras accentfärg matchar deras logo, något som är återkommande i alla de tre hemsidor jag har valt att analysera. Det är en bra påminnelse om att "Hej, det är komplett du är inne på" osv, då accentfärgen som är förekommande överallt på hemsidan hela tiden påminner oss.<br>
Vad gäller fonten på Komplett så är det inga konstigheter där, en väldigt basic Arial,Helvetica,sans-serif genomgående på deras hemsida. Återigen där så tror jag det är ett medvetet val att inte krångla till det alltför mycket, det är inte där fokuset bör ligga, utan på bilderna och på deras produkter. Något som jag definitivt tycker att Komplett lyckas med.

Slutsats
-----------------------
Efter att ha analyserat de tre hemsidorna ovan, som i högsta grad har i deras intresse att hålla sina hemsidor "up-to-date" och trend enligt så finns det väldigt många likheter. Det som är markant uppenbart är deras layout. Användaren blir bombad med bilder av deras produkter, med deras bästa erbjudanden och "deals" på första sidan. I alla tre hemsidor förekommer en slideshow, dock bara i två av de tre så var det en automatiskt rörlig slideshow, den tredje triggades med klick. Jag tror att i högsta grad så är en automatisk slideshow det bättre alternativet. Sitter användaren och läser något på hemsidan så blir det lätt att slideshowen ändå lyckas fånga ens uppmärksamhet och väcka nyfikenhet, vilket i sig leder till mer klick och vad som förmodligen är deras mål i slutändan, att sälja mer produkter. <br>
Den andra likheten är hur de alla tre hemsidorna använder sig av en ljus bakgrund, oftast helt vit eller väldigt snarlik. Nu har jag valt att bara analysera dessa tre hemsidor, men det verkar ändå som att väldigt många webbshoppar använder sig av en vit/ljus bakgrund. Jag tror att det är ett väldigt trendigt och medvetet val då det inte snor användarens uppmärksamhet från vad som hemsidan vill belysa, nämligen dess produkter. Om vi tänker oss motsatt scenario med en väldigt mörk och störig eller t.ex. en väldigt skrikig rosa bakgrundsfärg så blir det lätt att besökarna tröttnar och/eller får ont i ögonen och klickar sig därifrån, vilket inte är vad företagen vill. När vi ändå är inne på färger så gjorde jag även en annan intressant upptäckt, där hemsidornas accentfärg oftast matchar företagets logo. På Komplett, som har en gul logo så har vi en accentfärg i samma färg, eller på Inet som har en röd logo så har vi en röd accentfärg osv. Jag tror att det är ett smart och medvetet val som hela tiden påminner besökaren om vilken hemsidan du är inne på.<br>
För att sedan gå vidare in på fonten på de tre hemsidorna som jag valt att analysera så delar de en hel del likheter även där. Det är väldigt grundläggande typsnitt som jag menar är ett mycket medvetet val av utvecklarna och företagen. Då syftet med hemsidorna är att belysa och få deras produkter att sticka ut så hjälper dessa typsnitt verkligen till med det. Hade det istället varit ett skrikigt eller komplicerat typsnitt så blir det bara jobbigt att läsa och ingen av besökarna hade orkat stanna kvar vidare länge på hemsidan.<br>
Avslutningsvis så vill jag återigen belysa hur pass lika de tre hemsidorna är. Jag valde att analysera hemsidor av samma kategori för att försöka se om det fanns någon avstickare eller om det helt gått sin egen väg  men inte i det här fallet. Hemsidorna delar en hel del, både vad gäller layouten, typsnitt och färgschemat - där typsnittet är enkelt och lättläst, layouten lägger fokus på att lyfta fram deras produkter och bilder och färgschemat är akromatiskt med en accentfärg som matchar deras logo. <br>
Med det sagt så vill jag påstå att hemsidorna i allra högsta grad följer de trender som verkar dominera webbshoppar idag.
