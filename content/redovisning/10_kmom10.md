---
---
Redovisning kmom10
=========================

Webbplatsdesign - Uppdrag 1
---------------------------
I min analys kring webbplatsdesign så har jag valt att analysera tre stycken olika hemsidor som fokuserar på deras webbshop. De hemsidor jag har valt att titta på är: <br>
[NetOnNet](https://www.netonnet.se/) <br>
[Inet](https://www.inet.se/) <br>
[Komplett](https://www.komplett.se/)

Jag valde att titta på hemsidor som har en snarlik inriktning på vad det är dem försöker sälja. I detta fallet så är majoriteten av deras produkter elektronik och teknik. Det som är huvudfokus i min analys är layouten, färgschemat samt hur de olika hemsidorna använder deras typsnitt och varför. Fokuset har jag lagt på att titta på de ovanstående designprinciper för att försöka klargöra ifall de följer någon slags norm på marknaden och ifall dem aktivt hänger på de trender som verkar dominera marknaden vad gäller webbshoppar.


Uppdrag 3
---------------------------
Vad gäller mitt sätt att arbeta på så har jag valt att arbeta på det sättet vi även har gjort under kursens gång. Hur kommer det sig då? Detta grundar sig i att under kursens gång så har jag blivit bekvämare och mer självsäker att arbeta med teman, less filer, moduler osv. och tänkte därför fortsätta i samma anda. Jag har skapat en .less fil där jag importerar alla de moduler jag kände var nödvändiga för att skapa denna hemsida till "Art Ist", bl.a. fontawesome, desinax samt responsive. Utöver de import'sen så har jag även importerat fonts. För att vidareutveckla mitt resonnemang kring att arbeta på det här sättet så är det otroligt strukturerat och skulle något knasa med koden så är det väldigt lätt att hitta igen. Under projektets gång så har det hänt att något strulat, men när det väl är identifierat vad det är som strular så är det lätt att navigera sig till just den modulen, koden eller vad det nu må vara och korrigera problemet.

Då jag valde Art Ist som kund så grundade jag min tanke kring vilket tema jag ville skapa i att det var en modern konstnär, någon som uppskattar en stilren och proffsig look. Därför valde jag att använda mig av väldigt mörka färger med gråa/svarta nyanser mot en vit font. Jag valde att arbeta med kontraster och transparens för att skapa en "mjuk" men ändå hyffsad stilren hemida. Vad gäller min flash-region på min frontpage så valde jag att använda mig av en heltäckande bild med en "read-more" pil. Redirecten på pilen har jag satt på ett #anchor id som jag valde att sätta på sektionen precis efter min cover. Varför valde jag att göra just så då? Jo, detta då jag hela tiden tänkte "first impressions last", så jag ville att användaren direkt ska känna att "wow! häftig hemsida" när personen går in på hemsidan. För att sedan direkt bli sugen att klicka på "read-more" som studsar upp och ned.

Pilen redirectar sedan ned till min indelning med fyra sektioner, där det kort och gått står lite text jämte en bild. Tanken här var att skapa intresse och ge någon mening eller två kring vad Art Ist handlar om, samt att fånga läsarens intresse. Här var tanken att hålla det fortsatt stilrent med en vit text i kontrast mot en mörk bakgrund. Scrollar vi sedan vidare längst ned så kommer vi till en två-kolumners set-up där jag i min main-region skrivit en liten "welcome-text" jämte en sidebar-right som jag valde att hitta på ett litet newsletter i.
Avslutningsvis så kommer vi till min footer, där jag inkluderat innehåll som jag enligt mitt tycke skulle kunna föreställa mig se på en verklig hemsida. Länkarna fungerar inte och kommer endast att omdirigera en till högst upp på sidan igen. Länkarna är endast där som en placeholder för tillfället, ett koncept om hur det skulle kunna se ut!

Uppdrag 4
---------------------------
Vad gäller mitt tema så har jag i ovan stycke lite reflekterat över det. Min tanke kring kunden "Art Ist" var att skapa en väldigt proffsig och stilren hemsida, där jag arbetat mycket med kontraster och transparent innehåll. Jag har jobbat lite med rörlighet, framförallt i min flash-region på frontpagen där jag valde att göra rörliga pilar med hjälp av span, :th child princip och keyframe animate, detta för att förstärka det första intrycket som besökaren får av hemsidan.
Vad gäller min font på hemsidan så använder jag mig av ‘Raleway’, sans-serif till min body, en font som gör att trots det lite hårdare mörka bakgrundsfärger så ger fonten
ändå en slags mjukhet till helheten. I mina h1, som titeln till denna redovisning t.ex. så använder jag ‘Thasadith’, sans-serif - en font som enligt mig komplementerar Raleway väldigt
snyggt. Den tredje fonten som jag använder, dock inte mycket, men ändå förekommande är ‘Hind’, sans-serif. Jag använder mig av den fonten i min meta-header för datum på mina blog-posts,
blev himla snyggt!

Uppdrag 6
---------------------------
Vad gäller strukturen av min LESS kod så har jag valt att arbeta på ett snarlikt sätt som vi arbetat på under kursens gång. Jag har börjat med att importera normalize.less för att göra hemsidan kompatibel med flera browsers och behålla användbara webbläsar-defaults. Efter min normalize så har jag valt att importera min baskod, det som påverkar hemsidan på en överliggande skala. Här kommer alltså mina imports på min base där jag har överliggande element såsom body och html samt desinax hgrid aktivering. <br>
Efter det så har jag sedan valt att importera styleväljaren, dock enligt kraven har jag tagit bort den från topnav och sidenav, men den är ändå där. Följt av det kommer mina desinax imports där jag bl.a. importerar en responsive navbar så att den hela tiden agerar i symfoni med storleken på view. Enligt specifikationerna kring uppdrag 4 så behövde vi även få sidorna att fungera enligt ?vgrid och ?hgrid, därför har jag även här importerat det vertikala och typografiska gridet. Under de importen så har jag även lagt in en inställning som ligger utanför modulen, där jag importerar en bild för gridImage samt visar hgrid. Bilden korrelerar med det magiska numret som jag satt precis under min kod kring där jag visar hgrid. Valt att strukturera koden och importsen kring hgrid på det här viset då jag tycker det fungerar på ett bra sätt. Min tanke är att jag först och främst importerar den modulen jag behöver, i detta fall desinax, följt av kod där jag visar hgrid som är i beroende på mitt magiska nummer, som jag strukturerat upp precis efter importen. På det viset kan jag innan jag går vidare till andra imports göra färdigt den importen med de inställningar jag vill ha för att känna att den delen är klar. <br>
Efter det så har jag valt att importera min layout. Där jag importerat responsiva regioner samt route specifika stilar. Route specifika stilar är någonting som jag har funnit väldigt mycket användning av, något som också syns i min CSS kod där jag, för att ta ett exempel har använd mig av .route- region.flash img för att styla min flash bild på första sidan. Dock så ville jag inte att den flash bilden skulle vara över hela skärmen på mina undersidor, vilket denna import verkligen hjälpt mig med i och med aktivering av .route- specifika stilar. Sist men inte minst så importerar jag mina externa fonter samt fontawesome.

Allmänt
---------------------------
Det var ett riktigt roligt projekt att genomföra, att få en låtsas kund och sedan försöka designa en hemsida utefter vissa parametrar. Ett problem som jag hela tiden behövde påminna mig om var att försöka inse när "enough is enough" så att säga. Det blir lätt att man sitter och räknar pixlarna och spenderar en himla massa tid på ett specifikt element för att sedan inse att det var den dagen det, tiden går fort! Men i generella termer så tyckte jag att projektet var ett alldeles utmärkt sätt att testa det vi lärt oss på. De principer och tekniker vi fått lära oss genomgående i design kursen ser jag enorm nytta i. Projektet i sig tog väl inte allt för lång tid, men då har jag ändå gått och funderat en hel del på hur jag skulle vilja lägga upp det osv, sen har jag väl genomgående genom kursen hela tiden haft det i bakhuvudet - "hur skulle mitt projekt kunna se ut?" Med andra ord så har det väl gått en hel del timmar kring funderingar om det, hur jag skulle lägga upp det osv. Vad gäller det praktiska arbetetet så har vi genomgående genom kursen fått de verktyg vi behöver för att lösa det, så pusselbitarna gick att lägga på plats i slutändan!<br>

Avslutningsvis
---------------------------
Jag har läst på distans så har väl egentligen inte agerat allt för mycket med lärarna, dock måste jag säga att de föreläsningar som streamats via YouTube har varit lysande! Mycket bra upplägg. Även de små video-snuttarna som lagts upp på YouTube har varit kalas att titta på i sin egna takt. Det frågor jag dock haft har oftast redan ställts på forumen ifall det skulle vara så att jag har funderingar kring något. Om inte där så har det ställts en hel del frågor i live-streamingen som det getts svar på. Överlag så är jag mycket nöjd med kursen, målet är att lära sig och det kan jag definitivt säga att jag har gjort, vilket jag är mycket positiv till! Vad gäller förbättringar så har jag nog inga konkreta, tråkigt - jag vet! Men kursen har varit över all förväntan och skulle ge kursen 10 av 10 utan tvekan! Ifall någon av mina vänner någon gång skulle vara intresserad av webb-design så hade jag absolut rekommenderat kursen.
