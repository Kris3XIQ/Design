---
---
Redovisning kmom04
=========================

<b><u>Kommentera kort om skrivuppgiften, någon som är värt att nämna från arbetet med den?</u></b><br>
Jag tycker det var riktigt roligt att göra en rapport och ett mer analyserande arbete. Hur mycket jag än gillar att gräva mig ned i kod så är det rätt spännande och inspirerande att även ta en titt på hur andra tänker kring struktur, färgschema osv. på deras hemsidor. I normala fall så är det väl ingenting som jag direkt reflekterar över, iallafall inte på de tre hemsidor jag valde. Efter att ha granskat sidorna mer noggrant så är det rätt intressant att försöka sätta sig in i hur dom har tänkt.

<b><u>Berätta kort om din tanke bakom respektive teman, hur tolkade du “minimalistisk”, “colorful” och “dark”.</u></b><br>
Min uppfattning av ett minimalistiskt tema är att inte inkludera en massa krimskrams utan väldigt rakt på sak. Ett akromatiskt färgschema med väldigt mycket svart, grått och vitt, vilket jag även gjorde i mitt minimalistiska tema. "Colorful" tolkade jag väl egentligen precis som det låter, en massa roliga färger, dock färger som verkar vettiga och som går att ge en motivering till varför valet av just de färgerna förekommer. "Dark", likadant där, precis som det låter. Ett färgschema med väldigt mörka nyanser av grått i kontrast med svart. Där texten är av ett lite ljusare slag för att lysa igenom den mörka bakgrunden.

<b><u>Vilket färgschema valde du till respektive tema och hur valde du att använda färgerna (mer eller mindre eller lika mycket av alla färger)?</u></b><br>
Till mitt minimalistiska tema så valde jag ett akromatiskt färgschema, väldigt basic.
I mitt "Colorful" tema så valde färger som redan fanns på hemsidan i och med min header bild. Jag tog min color-picker och valde ett par färger som existerade i den bilden. I detta fall blev det rosa och ljusblått för att försöka skapa ett slags sammanhang med bilden och färgvalet.
"Dark" representeras av väldigt mörka färger med orange'a inslag. Det jag vill åstadkomma här var just grått/svart i kontrast mot den orange'a färgen, valet av just orange bottnar väl egentligen i att jag tycker om just den färgen.

<b><u>Valde du att jobba med accentfärg och isåfall hur?</u></b><br>
Det gjorde jag inte, hade väl egentligen kanske kunnat slänga in en accentfärg i mitt minimalistiska tema, en nyans av rött (eller vilken färg som helst egentligen), för att få in den där röda tråden. Lite som Komplett gjort på sin hemsida, något som också tas upp av mig i min rapport kring de tre olika hemsidora. Det är enligt min mening ett rätt bra sätt att få användaren att komma ihåg en hemsida, trots litet, ändå distinkt drag.

<b><u>Hur tänkte du kring valet av typografi?</u></b><br>
I mitt minimalistiska tema så valde jag Verdana på min body och Garamond till headings. Serif på headings och sans-serif på brödtext. Personligen så tycker jag att sans-serif är skönare för ögat att läsa längre stycken av, därav valet.
Ville också att mitt minimalistiska temat skulle vara väldigt straight-forward, så inget krimskrams här inte utan väl rakt på sak.
I mitt "Colorful" tema så tänkte jag att sans-serif på allting medför ett lite "mjukare" approach än vad serif gör.
För att sedan hoppa in på "Dark" så valde jag precis som i mitt föregående tema serif på allting. Dock så valde jag att använda text-shadow i detta tema, för att försöka skapa ett djup i de element som innehöll länkar eller klickbara alternativ. T.ex. "Next" som går att hitta på min redovisningssida.

<b><u>Berätta om din kodstruktur av teman, jobbade du med bastema och hur löste du anpassningarna till de olika temana?</u></b><br>
Jag valde att lägga till nya basteman för diverse styles för att sedan importera just de jag ville ha. På så vis kunde jag ändra och ha mig i just de filerna utan att skapa en massa problem eller krockar i de andra. Det kändes betryggande att arbeta på det viset.

<b><u>Vilken är din TIL för detta kmom?</u></b><br>
Något som jag inte tänkt på tidigare men som jag lärde mig i detta KMOM är bl.a. hur viktigt det är med färgschema. Det kan väl vara kul att lägga till en massa färger till sin hemsida, men oftast så är det "less is more" som gäller kan jag känna. Kul med en sådan insikt!
